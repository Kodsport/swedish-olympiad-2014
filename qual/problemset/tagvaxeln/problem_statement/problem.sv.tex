\problemname{Tågväxeln}

Växelholm är en väldigt liten stad som ligger långt ute på landet. Den består faktiskt endast av
en enda byggnad - Växelholms tågstation. Staden har också bara en invånare, nämligen tågstationens
föreståndare, Lokas. 

Lokas jobb går i huvudsak ut på att operera stationens manuella tågväxel, så att de två pendeltågen
som passerar genom staden åker åt rätt håll. Tågen går periodiskt med $n$ respektive $m$ minuters
mellanrum, med första avgång $n$ och $m$ minuter efter midnatt. Tågen åker alltså ut från stationen
åt samma håll men åker sedan ut på två olika spår, som delas upp av en växel.

Nu har Lokas arbetsgivare JS, Järnvägarnas Stat, bestämt att Lokas ska få lön baserat på hur många
gånger han måste ändra växeln på en dag. Eftersom JS vill betala Lokas så lite lön som möjligt undrar de
vad det minsta antalet gånger som Lokas måste ändra på växeln är.

Lokas ska ändra växeln enligt reglerna:
\begin{enumerate}
\item Om ett tåg ska avgå, och växeln är fel inställd, måste Lokas ändra växeln till rätt spår.
\item Om båda tåg ska avgå samma minut, så avgår först det tåg som växeln är inställd för, och sedan ska Lokas ändra växeln till det andra tågets spår.
\end{enumerate}

I början är växeln inställd på spåret för det tåg som avgår först. 

Skriv ett program som beräknar det minsta antalet gånger Lokas måste ändra växeln under ett helt dygn.
Tågen avgår bara under minuterna 00:00 till 23:59. 

\section*{Indata}
Ditt program ska ta emot de två heltalen $n$ och $m$, där $n \not= m$, som är perioden för tågens avgång, angiven i minuter.

\section*{Utdata}
Du ska skriva ut det minsta antalet gånger som Lokas måste ändra växeln.
