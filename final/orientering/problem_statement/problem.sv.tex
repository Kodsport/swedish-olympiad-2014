%% plainproblemname: Orientering
\problemname{Orientering}

Springoalla har börjat med orientering, men är ärligt talat inte
särskilt bra på det. Faktum är att hon trots de vägvisande pilarna
som satts upp springer vilse nästan varenda gång. Skogen hon springer
i kan ses som ett rektangulärt rutnät med $N$ rader och $M$ kolumner,
med pilar av fyra olika sorter utsatta: \texttt{\^}, \texttt{>},
\texttt{v} och \texttt{<}.

Punkttecken (\texttt{.}) används för att markera att en ruta inte har någon
pil. Springoalla
kommer in på den övre vänstra rutan, springandes åt höger. När hon
kommer till en pil byter hon automatiskt riktning och börjar springa
åt det håll pilen pekar. Det händer dock ibland att hon missar en
pil, och i stället fortsätter rakt förbi den.

Givet en position i skogen, hur många pilar måste Springoalla minst ha
missat för att hamna där? Notera att hon aldrig kan ha sprungit ut ur
skogen och att huruvida hon missar en pil inte påverkas av om hon varit
på platsen tidigare (om hon t.ex. missar pilen två gånger räknas det
som två missar). Det finns alltid minst ett sätt hon kan ha hamnat på den givna positionen.

\section*{Indata}

På den första raden står fyra tal $N$, $M$, $R$ och $C$, höjden och
bredden på skogen, samt positionen (rad och kolumn) Springoalla slutar
på (raderna är numrerade från 1 till $N$ och kolumnerna från 1 till
$M$). Därefter följer $N$ rader med $M$ tecken, som beskriver skogen.
Varje tecken kommer att vara antingen \texttt{.}, \texttt{v} (ner),
\texttt{\^} (upp), \texttt{<} (vänster) eller \texttt{>} (höger).

Höjden och bredden kommer vara max $800$: ($1 \leq N,M \leq 800$). Raden och kolumnen som
Springoalla slutar på kommer vara inom skogens koordinater.

\section*{Utdata}

Ett enda tal: det minsta antalet pilar Springoalla måste ha missat.

\section*{Exempel}

För det första exempelindatat så har hon missat alla nedåtpilar utom
en. För det andra exempelindatat så har hon missat mittenpilen två
gånger. I det tredje exemplet så missar hon inga pilar.

\section*{Delpoäng}

I det här problemet kan du samla en del av poängen utan att
lösa problemet fullständigt.

\begin{itemize}
    \item För $50$ poäng så kommer $N$ och $M$ vara maximalt $200$.
\end{itemize}
