%% plainproblemname: Orientering
\problemname{Orientering}
Springoalla har börjat med orientering, men är ärligt talat inte
särskilt bra på det. Faktum är att hon trots de vägvisande pilarna
som satts upp springer vilse nästan varenda gång. Skogen hon springer
i kan ses som ett rektangulärt rutnät med $N$ rader och $M$ kolumner,
med pilar av fyra olika sorter utsatta: \verb+^+, \texttt{>},
\texttt{v} och \texttt{<}.

Punkttecken (\texttt{.}) används för att markera att en ruta inte har någon
pil. Springoalla
kommer in på den övre vänstra rutan, springandes åt höger. När hon
kommer till en pil byter hon automatiskt riktning och börjar springa
åt det håll pilen pekar. Det händer dock ibland att hon missar en
pil, och i stället fortsätter rakt förbi den.

Givet en position i skogen, hur många pilar måste Springoalla minst ha
missat för att hamna där? Notera att hon aldrig kan ha sprungit ut ur
skogen och att huruvida hon missar en pil inte påverkas av om hon varit
på platsen tidigare (om hon t.ex. missar pilen två gånger räknas det
som två missar). Det finns alltid minst ett sätt hon kan ha hamnat på den givna positionen.

\section*{Indata}

På den första raden står fyra tal $N$, $M$, $R$ och $C$ ($1 \leq R \leq N \leq 800$, $1 \leq C \leq M \leq 800$), höjden och bredden på skogen, samt positionen (rad och kolumn) Springoalla slutar
på (raderna är numrerade från $1$ till $N$ och kolumnerna från $1$ till
$M$). Därefter följer $N$ rader med $M$ tecken vardera, som beskriver skogen.
Varje tecken kommer att vara antingen \texttt{.}, \texttt{v} (ner),
\verb+^+ (upp), \texttt{<} (vänster) eller \texttt{>} (höger).

\section*{Utdata}
Skriv ut ett enda tal: det minsta antalet pilar Springoalla måste ha missat.

\section*{Poängsättning}
Din lösning kommer att testas på en mängd testfallsgrupper.
För att få poäng för en grupp så måste du klara alla testfall i gruppen.

\noindent
\begin{tabular}{| l | l | l |}
  \hline
  Grupp & Poängvärde & Gränser \\ \hline
  $1$   & $50$       & $N \leq 200$, $M \leq 200$ \\ \hline
  $2$   & $50$       & Inga ytterligare begränsningar \\ \hline
\end{tabular}

\section*{Förklaring av exempelfall}
Förklaring av exempelfall 1: hon har missat alla nedåtpilar utom en.

Förklaring av exempelfall 2: hon har missat mittenpilen två gånger.

Förklaring av exempelfall 3: hon missar inga pilar.